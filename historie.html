<!DOCTYPE html>
<html lang="cs">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link href="https://cdn.jsdelivr.net/npm/bootstrap@5.3.0/dist/css/bootstrap.min.css" rel="stylesheet"
        integrity="sha384-9ndCyUaIbzAi2FUVXJi0CjmCapSmO7SnpJef0486qhLnuZ2cdeRhO02iuK6FUUVM" crossorigin="anonymous">
    <title>Historie města Vrbna pod Pradědem</title>
</head>

<body>
    <div class="container">
        <div id="nav"></div>
        <div class="alert alert-secondary">
            <h3>Historie Města Vrbna pod Pradědem a okolních obcí</h3>
            <div>
                Každé město, větší či menší, se chová jako živý organismus. Roste v dobách úspěšných, scvrkává se v
                dobách zlých. A aby se nové generace mohly poučit z chyb těch předchozích, zapisují se tyto okamžiky do
                historických kronik měst.
                O samotném Vrbnu byly napsány dvě veliké kroniky ze kterých, máme to štěstí, můžeme čerpat. První z nich
                je dílo Othmara Kloskeho z roku 1911 s věnováním "Der Stadtgemeinde Wűrbenthal in anhänglichkeit und
                liebe." Autorem druhé kroniky je Adolf Gottwald, kronika má podtitul "Zur Geschichte einer
                Sudetenschlesischen Bergstadt. Začtěme se společně do těchto řádků a zamysleme se nad tím zda a jak se
                historie opakuje právě ve Vrbně pod Pradědem.
            </div>
        </div>
        <div class="alert alert-secondary">
            <h3>Karlsbrunn – Karlova studánka</h3>
            <div>Karlova studánka je malebné městečko ležící u paty Praděda v nádherných jehličnatých lesích po obou
                stranách šumící Opavy. Lázně se zvedají až do výše 783m nad mořem a jsou od Vrbna vzáleny 2 hodiny cesty
                (pěšky, pozn. překl.). Příznivá poloha s rozmanitými přírodními krásami a nynějšími úpravami lázní plně
                opravňuje významný rozmach této „Perly slezských lázní“, dosažený za posledních několik let.
                Obyvatelé z okolí znali již od dávna chuť a léčebnou sílu pramenů tohoto romantického kotle v údolí a
                nazývali jej „Kyselá lesní studánka“. Jeden horník roku 1770 upozornil na to místodržitele „Svobodného
                pana Maxe von Riedheim“. Ten kyselku ochutnal a zjistil, že má podobnou chuť jako voda léčivých pramenů
                v belgických lázních Spaa, dal pramen, vyvěrající pod mohutným smrkem, obložit kamením a postaral se o
                jeho rozšíření.
                Roku 1778 se v kyselce, přihřáté horkou struskou, koupal Karl Riedel z Bruntálu a proti očekávání nalezl
                v ní uzdravení od dlouhotrvajících mučivých bolestí kloubů. Další následovali jeho příkladu. Proto dal
                velmistr německého řádu arcivévoda Maxmilián II „Maxmiliánův pramen“ od vídeňského profesora, doktora
                Wella, prozkoumat, vyčistit a nově opravit.
                Roku 1781 dal postavit obytný dům a později lázeňský dům a několik dalších domů, aby lázeňští hosté,
                kteří se o léčebných účincích pramenů dozvěděli, měli k dispozici i ubytování. Jeho nástupce arcivévoda
                Karel, vnuk Marie Terezie, navštívil roku 1802 osobně tuto líbeznou lesní idilu, dal „Karlův pramen“
                nově obložit a provést další stavební úpravy. Současně jmenoval lázním vlastní „lázeňskou správu“ s
                lékařským dozorem a místo pojmenoval „Karlova studánka“.
                Roku 1812 byl otevřen třetí pramen kyselky a k poctě tehdejšího velmistra německého řádu nazván
                „Antonínův pramen“. Později byly lázně popravovány, zřízeny parky, procházkové cesty a aleje, další
                stavby a stavební úpravy. Byla také zavedena léčba minerální vodou a ovčí syrovátkou.
                Na místě stávající dřevěné kaple byl roku 1838 rozestavěn nový, krásný, prostorný, kamenný kostel.
                Dokončen byl v roce 1840 a téhož roku 9.června slavnostně vysvěcen. Výstavní „Boží chrám“ byl po letech
                rukou umělce krásně upraven a vyhlížel nyní uprostřed krásné, lesem vonící krajiny, jako opravdová
                klenotnice obestřena osobnitým kouzlem.
                Roku 1862 byl pramen upraven a dán k všeobecnému používání. Následně byl profesorem doktorem Ludwigem
                prozkoumán chemicky a ohodnocen jako silně železitý, na rozdíl od ostatních pramenů
                alkalicko-zemito-železitých. Vzhledem k vysokému obsahu železa v kyselce jsou lázně Karlova studánka
                vhodné pro léčbu chorob zapříčiněných nedostatky ve složení krve. Pitná léčebná kůra je doplňována
                rašelinovými zábaly, uhličitými a smrkojehličnatými koupelemi i elektroléčbou. Je také užívána léčba
                studenou vodou, sirnými koupelemi, mléčnou a syrovátkovou kůrou.
                Léčebné období trvalo od 1. června do 30. září. Četné volné byty byly dány lázeňské správě německého
                velmistra řádu. Také ve dvou restauracích Riedel a Jauernig byly byty k pronájmu. Řád německých rytířů k
                vybyvení lázni po léta velkolepě přispíval. Pod vedením mistra c.k. výsosti pana velkovévody Eugena,
                vytrvalou, namáhavou, úspěšnou prací, dosáhly lázně Karlova studánka co možná největší vybavenosti.
                Roku 1905 bylo zavedeno elektrické osvětlení, k němuž bylo použito vodní energie ze stavidla na Opavě,
                vedené 800 metrů dlouhým povrchovým kanálem. Dále bylo postaveno několik nových vil, lázeňský dům, další
                jiné budovy, upraveny procházkové cesty. Nádherný, prostorný, rozlehlý „Lotrinský dům“ byl právě před
                dokončením a další lázeňské stavby v plánu.
                V Karlově studánce je toho času poštovní a telegrafní úřad a veřejná telefonní hovorna, jakož i četnická
                stanice.
                K železničnímu nádraží vede několik různých spojů.
                Z Karlovy studánky se otevírají krásné partie horského masivu Praděda, které rádi a často navštěvují jak
                domácí tak i cizí hosté.</div>
        </div>


    </div>
</body>

</html>
<script src="navbar.js"></script>